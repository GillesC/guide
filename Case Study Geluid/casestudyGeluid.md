---
layout: default
title: Case study geluid
has_children: false
nav_order: 6
has_toc: true
---

# Case study: geluid


## Motivatie


### Geluid als indicator van (geen) rust
De drukte neemt toe in steden en gemeentes. Het belang van openbare parken en pleinen om te ontspannen neemt toe. De leefbaarheid van de stad vraagt dat deze oases van rust worden, te midden van toegenomen drukte. Ook in werkomgevingen, openbaar vervoer, wordt de rust vaak auditief verstoord en kan geluid een oorzaak zijn van stress. 

Geluiden zijn ook vaak indicatoren van problemen, bijvoorbeeld wanneer er geschreeuwd wordt, een zwaar voorwerp valt, er een botsing gebeurt. Een auditieve ‘bewaking’ kan eventueel het inschakelen van camera’s of hulp triggeren.

### IoT ondersteuning voor monitoren van geluid

Het continu of sporadisch monitoren van geluid was tot nog toe omslachtig: klassieke microfoons zijn relatief duur en verbruiken veel energie. Daardoor konden deze enkel kortstondig werken op batterij voeding.  In deze situatie kwam verandering door de opkomst van kleine en laag vermogen technologie voor microfoons, verwerkingsmodules, en draadloze connectiviteit. Op basis van deze technologische componenten kunnen autonome en slimme oplossingen gebouwd worden. 

Internet-of-Things (IoT) technologie kan helpen om ruimtes te creëren waar het goed toeven is voor bewoners en bezoekers, en waar zij zich veilig voelen. 
Sensoren, verbonden aan een netwerk, kunnen op een elegante manier omstandigheden monitoren en helpen bij het realiseren van plaatsen van rust en het verhogen van (het gevoel van) veiligheid. 
De sensoren moeten eenvoudig te installeren zijn en moeten een aantal jaar kunnen functioneren zonder netaansluiting.
In vergelijking met camera-bewaking is deze monitoring op basis van geluid niet-intrusief en kan de verwerking makkelijk gebeuren met respect voor privacy. 
Signaalverwerking in de monitoring-module kan helpen om geluiden te herkennen en eventueel de oorsprong/richting van het geluid vast te stellen zonder het volledige geluid zelf door te sturen naar een centraal opslagsysteem. 
Enkele concrete voorbeelden, die nu of in de nabije toekomst mogelijk zijn:

- Meten van het geluidsniveau:
	* van op afstand kan men volgen waar/wanneer er teveel geluidsoverlast is;
	* er kan ter plekke feedback gegeven worden zodat de aanwezigen zich bewust zijn van stilte of lawaai, naar analogie met snelheidsmetingen die bestuurders waarschuwen;
    * er kan een sensibilisering gebeuren door de meetresultaten publiek toegankelijk te maken.
- Classificatie: specifieke geluiden, zoals een botsing, kunnen ter plekke gedetecteerd en herkend worden, en waar nodig kan een alarmsignaal doorgegeven worden. Deze toepassing valt buiten de mogelijkheden van het IoT with a soft touch project.
- Oorsprong van geluid vaststellen: door inzetten van microfoon-arrays kan een indicatie voor de richting berekend worden. eze toepassing valt buiten de mogelijkheden van het IoT with a soft touch project.
- Feitelijke metingen kunnen klachten objectiveren. In geval van een zware problematiek zou er automatisch melding kunnen gemaakt worden bij bewakingsdiensten of de politie. 

## Geluidsoverlast

### Wat?

Geluidsoverlast is een actueel probleem. Er zijn talloze voorbeelden waarbij mensen worden blootgesteld aan luid, langdurig of storend geluid. Het lawaai kan storend zijn omdat het een dusdanig hoge intensiteit heeft, maar ook zachtere geluiden met een langdurig of herhalend karakter, kunnen als geluidshinder ervaren worden. Hierbij zal er niet noodzakelijk meteen sprake zijn van gehoorschade, maar de gezondheid kan hierdoor wel aangetast worden. Luide muziek van concertzalen, cafés of fuifzalen zijn vaak nog hoorbaar tot in de woningen van buurtbewoners en kunnen leiden tot slapeloze nachten, humeurwisselingen of een slechte mentale gezondheid.

De intensiteit van het geluid, de monotoniciteit, de frequentie, de duur of het
moment waarop het geluid zich voordoet, kunnen allemaal factoren zijn waardoor je een geluid als overlast gaat beschouwen. 

Blootstelling aan geluid met hoge intensiteit kan vrijwel meteen zorgen voor gehoorverlies. Een knal, roepen in iemand zijn oor of vuurwerk zijn geluiden die het gehoor vrijwel direct aantasten. Indien de hoge geluidsintensiteit van korte duur is, kan het zijn dat de gehoordrempel tijdelijk verhoogd is waardoor stille geluiden tijdelijk niet meer kunnen worden waargenomen. Dit zou je na een fuif al kunnen ondervonden hebben.
Indien je gedurende een lange tijd aan relatief luide geluiden wordt blootgesteld, kan het gehoorverlies permanent worden of kan er tinnitus optreden. Permanent gehoorverlies is onomkeerbaar net als tinnitus. In het geval van tinnitus stuurt je oor een signaal naar de hersenen dat er een geluid is, terwijl dat in werkelijkheid niet het geval is. Hierdoor kan je een permanente fluittoon ervaren. Uit onderzoek van het Universitair Ziekenhuis van Antwerpen blijkt dat 20% van de Vlaamse jongeren permanent last heeft van tinnitus. 

In de tabel hieronder is weergegeven gedurende welke periode je maximaal mag blootgesteld worden aan bepaalde geluidsintensiteit zonder dat er gehoorverlies optreedt. 


|Tijd per dag         | Geluidsintensiteit (L<sub>Aeq</sub>) [dB] |
| ------------- |:-------------:|
|25 uur               | 80                                  |
|2 uur 30 minuten     | 90                                  | 
|15 minuten           | 100                                 | 
|1 minuut 30 seconden | 110                                 |
|9 seconden           | 120                                 |

### Hoe geluidsoverlast aanpakken?

Geluidsoverlast kan in zekere zin opgelost worden door enerzijds de *geluidsbron* aan te pakken. Voorbeelden zijn het volume op feestjes reduceren, het wegdek vernieuwen met fluisterbeton of industri\"ele machines vervangen door stillere varianten. 

Anderzijds kan ook de *geluidsontvanger* zich wapenen tegen de geluidsoverlast door oordoppen te dragen, geluidsbermen te installeren of voldoende tijd te laten tussen blootstelling aan hoge intensiteiten. Met behulp van een decibel meter is het mogelijk om de intensiteit van geluiden op te meten om zo een uitspraak te kunnen doen over de schadelijkheid ervan. 
Hieronder wordt er dieper ingegaan op de fysische eigenschappen van geluid, waarbij ook de betekenis van de decibel wordt toegelicht. 

## Wat is geluid?

### Geluid
Geluid is een golf die ontstaat door een trilling van een voorwerp of een stemband. 
De trilling van de lucht neemt dezelfde frequentie aan als de trilling van het voorwerp. 
De trilling zal zich vervolgens als een golf door de lucht verplaatsen naar de ontvanger. 
Merk hierbij wel op dat de lucht ter plaatse blijft en dat het enkel de trilling is die wordt doorgegeven aan naburige luchtmoleculen.
De situatie is grafisch voorgesteld in onderstaande figuur. 

![Door het bewegen van het membraan ontstaat een trilling van luchtmoleculen.](Figure_15_05.jpg) "Door het bewegen van het membraan ontstaat een trilling van luchtmoleculen."
![De trilling van de luchtmoleculen resulteert in drukverschillen in de ruimte, zoals weergegeven in de grafiek.](Figure_15_06.jpg) "De trilling van de luchtmoleculen resulteert in drukverschillen in de ruimte, zoals weergegeven in de grafiek."

Door de trilling van de luchtmoleculen ontstaan drukverschillen: op sommige plaatsen zijn er relatief veel luchtmoleculen bij elkaar, daar is er een hogere 'luchtdruk'; op andere plaatsen zijn er relatief weinig luchtmoleculen bij elkaar, daar is er een lagere 'luchtdruk'.

Trillingen worden, wanneer deze de oorschelp bereiken, versterkt en opgenomen door
het trommelvlies in het oor. 
De hersenen zullen de signalen interpreteren waardoor het geluid kan
waargenomen worden.

### Fysische eigenschappen van geluid

Bij geluid zijn er twee aspecten die voor de mens onmoddeljk duidelijk zijn: *volume* en *toonhoogte*.
Dit zijn perceptieve aspecten, ze hebben verband met hoe een luisteraar het geluid *ervaart*. We noemen het daarom *subjectieve* gewaarwordingen.
Ze komen beiden overeen met *fysisch* meetbare grootheden.

*Volume* is gerelateerd aan *geluidsintensiteit*, dit is de hoeveelheid energie die per tijdseenheid door een eenheidsoppervlak gaat. 
De geluidsintensiteit wordt meestal uitgedrukt aan de hand van de geluidssterkte in decibel/dB.

De *toonhoogte* geeft aan of een geluid hoog of laag klinkt. De fysische grootheid die de toonhoogte bepaalt is de *frequentie*. 
Hoe hoger de frequentie, hoe hoger de toonhoogte; hoe lager de frequentie, hoe lager de toonhoogte.

#### Geluidssterkte

De geluidssterkte wordt meestal uitgedrukt in decibel, afgekort als dB. 

De decibel drukt de geluidssterkte uit aan de hand van de verhouding van intensiteiten I<sub>p</sub> en I<sub>0</sub>. 
Intensiteit is gedefinieerd als de energie die door een golf wordt getransporteerd per tijdseenheid door een eenheidsoppervlak loodrecht op de voortplantingsrichting van de golf. 
De eenheid van intensiteit is watt/meter<sup>2</sup> (W/m<sup>2</sup>).
De intensiteit is evenredig met het kwadraat van de amplitude van de golf. 

Het menselijk oor is in staat om geluiden te horen met een intensiteit I<sub>p</sub> tussen 10<sup>-12</sup> W/m<sup>2</sup> (gehoorgrens) en 1 W/m<sup>2</sup> (pijngrens). Het is vanzelfsprekend dat de intensiteit hoger kan zijn dan de pijngrens, maar vervolgens pijn aan de oren veroorzaakt. 
Het intensiteitsbereik tussen de gehoorgrens en de pijngrens dat mensen kunnen waarnemen is ongelooflijk groot (10<sup>-12</sup>). 

Wellicht is hierdoor het volume dat wij ervaren niet recht evenredig met de intensiteit. 
Om een geluid te ervaren dat dubbel zo hard klinkt, moet de intensiteit ongeveer met een factor 10 toenemen. 
Daarom wordt een nieuwe grootheid ingevoerd: de *geluidssterkte* met als eenheid de decibel, afgekort als dB.

De geluidssterkte L<sub>p</sub> wordt bepaald als het logaritme van de verhouding van de intensiteit I<sub>p</sub> van het geluid ten opzichte van de gehoorgrens 
I<sub>0</sub> = 10<sup>-12</sup> W/m<sup>2</sup>: 

$$ L_p = 10\cdot log \bigg(\frac{I_p}{I_0}\bigg) $$

Van zodra men start met het refereren van een geluidsniveau ten opzichte van de gehoorgrens spreekt men ook van dB<sub>SPL</sub> (Sound Pressure Level). 
De vergelijking hieronder wordt ook frequent gehanteerd om de geluidssterkte te beschrijven aan de hand van drukken 
waarbij p<sub>0</sub> ook wel de referentiedruk wordt genoemd en 20 $\mu$Pa bedraagt.

$$
\begin{equation}\label{eq:dbp}
L_p = 20 \cdot log \bigg(\frac{p}{p_0}\bigg)
\end{equation}
$$

In de tabel hieronder zijn enkele typische geluidssterktes voor verschillende activiteiten weergegeven.

|dB<sub>SPL</sub>         | Geluidsbron | Intensiteit (W/m<sup>2</sup>) | 
| ------------- |:-------------:|:-------------:|
|0   | Gehoorgrens          |         10<sup>-12</sup>        |
	|10  | Ruisende bladeren    |       10<sup>-11</sup> |
	|30  | Gefluister           |        10<sup>-9</sup> |  
	|40  | Radio op achtergrond |      10<sup>-8</sup> |
	|65  | Een gesprek op 0.5 m afstand    |    3.10<sup>-6</sup>|
	|70  | Druk restaurant      |         10<sup>-5</sup> |
	|80  | Druk verkeer         |        10<sup>-4</sup> |
	|90  | Vrachtverkeer        |        10<sup>-3</sup> |
	|100 | Sirene op 30 m       |        10<sup>-2</sup>  | 
	|120 | Luid popconcert      |        1        |   
	|120 | Pijngrens            |        1        |   
	|140 | Straaljager op 30 m afstand  |        100     |   


#### Toonhoogte

De *toonhoogte* van een geluid wordt bepaald door de frequentiecomponenten die aanwezig zijn in een bepaald geluid. Wanneer voornamelijk componenten met een hoge frequentie aanwezig zijn, dan zal het geluid als een hoge toon worden ervaren en vice versa. 

![](sinusTrilling.png)

De trilling hierboven (links) is een harmonische trilling, die als een sinusvormig signaal voorgesteld wordt en met als functievoorschrift 

\begin{equation*}
y(t) = A \sin(2\pi f t).
\end{equation*}

- Links is de trilling voorgesteld in het tijdsdomein: de uitwijking in functie van de tijd is een sinuso\"idaal verloop. 
- Rechts is de trilling voorgesteld in het frequentiedomein. 
Deze voorstelling noemen we dan ook het *frequentiespectrum*. 
De frequentie van een trilling is gedefinieerd als het aantal trillingen per seconde. 
De eenheid is 1/s of Hertz (Hz). Hoe we frequentiespectrum  bepalen, is voer voor universiteitsstudenten.

Deze trilling is een *zuivere toon*: er is slechts 1 frequentie aanwezig. In het frequentiespectrum zien we maar 1 lijn. Het is het geluid dat je hoort als je een stemvork aanslaat.

Naast zuivere tonen bestaan ook samengestelde tonen. De meeste geluiden die je kent, zijn samengestelde tonen, waarin meerdere frequenties voorkomen. Hieronder zie je een voorbeeld.

![](samengesteldeToon.png)

Het functievoorschrift van de afgebeelde trilling is 

\begin{equation*}
y(t) = 0.5 \sin(2 \pi 10 t) + 1 \sin(2 \pi 20 t) + 1 \sin(2 \pi 30 t).
\end{equation*}

De amplitude en frequentie van de samengestelde toon kan je uit het functievoorschrift afleiden: 
A<sub>1</sub> = 0.5$, f<sub>1</sub> = 10 Hz, A<sub>2</sub> = 1, f<sub>2</sub> = 20 Hz, A<sub>3</sub> = 1 en f<sub>3</sub> = 30 Hz. 
De waarden van de aanwezige frequenties en amplitudes afleiding uit de linkergrafiek in het tijdsdomein is niet zo eenvoudig afgeleid worden. 
Het frequentiespectrum komt hiervoor veel beter van pas: de samengestelde trilling is opgebouwd uit drie zuivere trillingen, 
één op 10 Hz met amplitude 0.5, één op 20 Hz met amplitude 1 en één op 30 Hz met amplitude 1.

In het algemeen kan een samengestelde toon geschreven worden als een som van N zuivere tonen, elk met amplitude A<sub>n</sub> en frequentie f<sub>n</sub>:

\begin{equation*}
y(t) = \sum_{n=1}^{N} A_n \sin(2 \pi f_n t).
\end{equation*}


Kortom: de frequentiecomponenten van een geluid vindt je aan de hand van het frequentiespectrum. 
Dit drukt de intensiteit van de verschillende frequentiecomponenten uit die aanwezig zijn bij een bepaald geluid. 

Het menselijk ook is gevoelig voor frequenties van 20 Hz tot 20 kHz. 
Naarmate men ouder wordt, wordt het oor ongevoeliger voor hoge frequenties waardoor deze stiller of niet ervaren zullen worden.

\todo{Zo een grijze kolom met: Test jouw eigen gehoor. Tot welke frequentie kan jij horen?}

De gevoeligheid van het gemiddeld menselijk oor is afgebeeld in Figuur \ref{fig:Afilter}. 
Uit deze grafiek kan men afleiden dat zowel de lage bastonen als de hoge pieptonen verzwakt worden waargenomen. 
<!---
% In heel wat meetapparatuur wordt een filter verwerkt zodat de meetapparatuur de geluidssterkte opmeet die de mens zou ervaren en niet de werkelijke fysische intensiteit.
\todo{Beter uitleggen}
-->

![](dBA.PNG) Vorm van een A-filter


\begin{oef}
Bepaal zelf aan de hand van de grafiek voor welke frequenties het oor het meest gevoelig is. Voor welke frequentie wordt een bepaald geluid 10 keer stiller ervaren dan het in werkelijkheid is?
\end{oef}
\oplos{TODO}

### Verzwakking van geluid
Geluid ondergaat door heel wat factoren een *verzwakking* of *attenuatie*. Temperatuur, luchtvochtigheid, afstand, de luchtdichtheid en de frequentie van het geluid spelen hierbij allemaal een rol.

We bekijken eerst verzwakking van geluiden in de vrije ruimte. Daarmee bedoelen we een ruimte waarin geen objecten staan. Dit is quasi onmogelijk in de praktijk. Dit is dus slechts een theoretisch concept.
Geluidsverzwakking met toenemende afstand tot de geluidsbron in de vrije ruimte heeft twee onderliggende oorzaken.
Ten eerste is lucht een elastisch medium en zal dit ervoor zorgen dat er verzwakking optreedt. Wanneer geluidsgolven door lucht propageren, worden luchtmoleculen versneld. 
Die versnelling zorgt onvermijdelijk voor wrijving. 
Wrijving is een vorm van energieverlies, wat leidt tot een verzwakt geluid.
Ten tweede is er het effect van *divergentie*. 
Dat betekent dat het vermogen van een geluidsgolf uitgespreid wordt over een groter oppervlak naarmate deze geluidsgolf zich verder van de bron bevindt. 
In Vergelijking~\ref{eq:div} wordt de verzwakking van de amplitude van een geluidsgolf berekend in functie van de afstand.


\begin{equation}\label{eq:div}
D_{div} = 20 \cdot log\bigg(\frac{d}{d_0}\bigg) + 11 ~ \text{dB}
\end{equation}

Hierbij is
- D<sub>div</sub>: de verzwakking ten opzichte van een geluid waargenomen op de referentieafstand
- d: de afstand van de waarnemer ten opzichte van de geluidsbron
- d<sub>0</sub>: de referentieafstand (van de bron) waartegenover we de verzwakking bepalen


\begin{oef}
Met hoeveel dB zal de amplitude afnemen van een geluidsgolf wanneer de referentie afstand 1m bedraagt en wij een geluid horen op 6m afstand?
\end{oef}
\oplos{TODO}

In een omgeving met objecten zullen er heel wat verzwakkingsfactoren bijkomen zoals grondeffecten, reflecties en obstakels. De totale verzwakkingsvergelijking is heel complex en wordt in dit college niet behandeld.

Als vuistregel hanteert men dat de intensiteit van het opgevangen geluid met 6 dB afneemt telkens de afstand tot de geluidsbron verdubbelt.


### Geluidsnormen en milieuwetgeving

dB-meters worden tegenwoordig vaak gebruikt op fuiven, concerten en festivals. Dergelijke evenementen zijn sterk onderworpen aan heel wat regels vervat in de milieuwetgeving. Deze regels trachten zowel buren als aanwezigen te beschermen tegen gezondheidsschade.

Geluid afkomstig van muziekactiviteiten kan opgedeeld worden in drie categorieën die bepaald worden aan de hand van het equivalent continu geluidsniveau (L<sub>Aeq</sub>). 
Dit is het constante geluidsdrukniveau dat gedurende een tijdsduur T dezelfde energie levert als de werkelijk gemeten geluidsdrukniveaus gedurende die tijdsduur T. 
Dit kan bijvoorbeeld zeggen dat het geluid over een periode van 15 minuten gemeten wordt en het gemiddelde lager moet zijn dan 95 dB. 
De 3 categorieën met bijhorende voorwaarden zijn hieronder weergegeven.

- **Categorie 1**: geluidsniveau <85 dB(A)L<sub>Aeq, 15min</sub>
- **Categorie 2**: geluidsniveau $>$ 85 dB(A)L<sub>Aeq, 15min</sub> en >= 95 dB(A)L<sub>Aeq, 15min</sub>
- **Categorie 3**: geluidsniveau $>$ 95 dB(A)L<sub>Aeq, 15min</sub> en >= 100 dB(A)L<sub>Aeq, 60min</sub>

In theorie kan voor elke muziekactiviteit gekozen worden welke categorie van toepassing is. 
In de praktijk zijn de organisatoren echter vaak ook beperkt tot een maximale categorie omwille van omgevingsfactoren zoals bijvoorbeeld de buren. 
Het is het Schepencollege en de Burgemeester van de betreffende gemeente die hierin het laatste woord hebben te zeggen. 

## Hoe geluid meten?

### Geluid opmeten met een microfoon

Geluid kan opgemeten worden met een microfoon die geluidsgolven omzet in elektrische signalen. Het zijn als het ware druksensoren die snel variërende drukken kunnen detecteren aan de hand van een diafragma dat meetrilt met de geluidsgolf. De beweging van het diafragma kan op basis van verschillende effecten worden omgezet tot elektrische signalen. 
Microfonen onderscheiden zich van elkaar op basis van een aantal eigenschappen, zoals grootte, bandbreedte (welk frequentiebereik kan je opmeten?), 
directionaliteit (is welke richtingen kan je geluid opmeten?), sensitiviteit (hoe gevoelig is de microfoon voor zachte geluiden?) en dynamische eigenschappen.

### Hoe werkt onze microfoon?

De microfoon dit in dit project gebruikt wordt, is gebaseerd op het piëzo-elektrisch effect en genereert een elektrisch equivalent van een geluidsgolf. 
Het piëzo-elektrisch effect is het verschijnsel dat kristallen van bepaalde materialen onder invloed van druk, bijvoorbeeld door buiging, een elektrische spanning produceren en andersom: 
er zijn materialen die vervormen als er een elektrische spanning op wordt aangelegd. 
Geluid is een drukgolf en kan dan ook een elektrische spanning produceren.

De frequentie van het geluid zal overeenkomen met de frequentie van het elektrische signaal. De amplitude van de geluidsgolf zal evenredig zijn met de amplitude van het elektrische signaal. De signalen afkomstig van de microfoon zijn soms slechts enkele millivolt groot en bevatten ruissignalen die niet gunstig zijn voor de meting. Om het geluid en de geluidssterkte goed te kunnen inschatten, zal het elektrisch signaal met behulp van een versterker moeten versterkt worden. Een signaal versterken betekent dat we de amplitude doen toenemen, bijvoorbeeld door het hele signaal met een factor $100$ te vermenigvuldigen. 

Om enkel die signalen over te houden waarin men geïnteresseerd is, gebruiken we filters. Deze zullen de laag- en hoogfrequente ruis wegfilteren zodat enkel het gunstige signaal zo goed als mogelijk overblijft. 
Zoals hierboven beschreven bestaat een geluid uit verschillende frequentiecomponenten. 
Het door een microfoon opgenomen signaal bevat daarenboven stoorsignalen, we noemen dit ruis.
De ruis bevat niet noodzakelijk dezelfde frequentiecomponenten als het nuttige signaal.
Daarom kan je filters gebruiken. 
Wat een filter precies is, valt buiten het bereik van deze bundel, maar je kan een filter vergelijken met de filters die je kent, bv. een koffiefilter.
Een koffiefilter laat enkel de nuttige componenten door: enkel de koffie zelf, maar geen koffiegruis.
De filters waarover we hier spreken doet hopelijk hetzelfde: de nuttige componenten, het geluid zelf, worden doorgelaten. 
Andere stoorsignalen, ruis met hogere en lagere frequenties dan geluid dat mensen kunnen waarnemen, wordt verwijderd.

Links ziet u het meest gunstige geval van de elektrische representatie van een geluidsgolf van 2 kHz. 
Hierbij is geen hoog- of laagfrequente ruis zichtbaar in tegenstelling tot de figuur aan de rechterzijde. 
In de figuur rechts is laagfrequente ruis aanwezig: dit is de trage fluctuatie in de figuur. 
Er is ook hoogfrequente ruis aanwezig: dit zijn de snelle fluctuaties in het signaal. 
Door die snelle fluctuaties kleurt de grafiek rechts donkerder dan de grafiek links. 

![](outputMicOptimal.PNG) ![](outputmic.PNG)


\begin{oef}
Kan jij achterhalen welke frequenties zowel de hoog- als laagfrequente ruis in dit voorbeeld heeft?
\end{oef}
\oplos{TODO}


Om de ongunstige frequenties weg te filteren, gebruiken we een hoog- en laagdoorlaatfilter. De filter haalt frequenties hoger dan 8 kHz en lager dan 50 Hz weg uit het elektrisch signaal. Zo verkrijgen we een elektrische representatie die het dichtst aanleunt bij het geluid die door een mens kan worden waargenomen.
Hierbij wordt geen filter tussen 20 Hz en 20 kHz toegepast.
Dit komt doordat mensen in de praktijk niet het hele frequentiebereik meer kunnen waarnemen, doordat je oren in de loop van je leven verslechteren. 
Bovendien zijn die hele lage en hele hoge frequenties vaak niet nuttig voor de meeste toepassingen.

In dit project zal men op 2 manieren de geluidsintensiteit kunnen opvragen. Enerzijds zal het mogelijk zijn om aan de hand van polling de geluidsintensiteit op te vragen. Polling betekent dat het geluid gemeten wordt op het moment dat het gevraagd wordt. Anderzijds is het ook mogelijk om een drempelwaarde in te stellen vanaf dewelke er een melding moet komen dat deze drempelwaarde overschreden wordt. 


<!---## Toepassing: geluid meten op een concert

### Theoretische basis

Geluidsnormen

In concertzaal: multipad: geen puntbron (itt open lucht)

Hoe rekening houden met verzwakking owv afstand en andere factoren

Eventueel: hoeveel microfoons nodig / op hoeveel plaatsen geluid meten om vast te stellen dat geluidsniveau nergens overschreden wordt? Evtl simuleren?

### Praktische uitvoering

\subsubsection{Configuratie van de IWAST-microfoon}

Uitleg configuratietool

\subsubsection{Geluidsinformatie opmeten met IWAST}

Uitleg web-tool en installatie microfoon(s)

\subsubsection{IWAST data analyseren om geluidsoverlast vast te stellen}

Misschien zelf data opnemen, om als illustratie te gebruiken; ter beschikking stellen zodat school ook kan analyseren
-->